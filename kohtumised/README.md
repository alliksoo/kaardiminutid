# Kohtumised
Siin lehel dokumenteerime ja hoiame tuleviku tarbeks mõnda sõna juba toimunud
kohtumiste kohta.

Mõnes mõttes võiks järgnev toimida ka järelanalüüsina, et tuleviku kohtumistele
_head nõu_ anda. Kui sul on endal midagi lisada kommentaariks, siis palun tee
seda kindlasti, nt _pull request_'iga :)


## Piloot
Toimus: 20.11.2017, Riia 35 (Regio kontor).

Pealkiri: Sissejuhatus versioonihaldusesse git vahenditega.

Materjalid: [https://kaardiminutid.github.io/kaardiminutid/kohtumised/piloot](
https://kaardiminutid.github.io/kaardiminutid/kohtumised/piloot)

### Kokkuvõte
Tartu kaardiminutite pilootkohtumine leidis aset 20.11.2017. Selle
kokkusaamise peamiseks eesmärgiks oli välja selgitada, kas taolises formaadis
üritustesarja vastu oleks üldse huvi. Prooviteemana võtsime läbi sissejuhatuse
versioonihaldusesse git vahenditega. Teemat püüdis ohjata Tõnis Kärdi
([@tkardi](https://github.com/tkardi)). Ettekanne / _hands-on_ kirjeldus on
tagasimängitav [siit](
https://kaardiminutid.github.io/kaardiminutid/kohtumised/piloot).

Oma osalemissoovist andis Doodle'i küsitluse kaudu teada umbes 15 inimest.
Kohal oli umbes sama palju - mõned, kes olid eelnevalt tulekust teada
andnud, ei saanud siiski osaleda, samas oli kohal inimesi, kes Doodle'i
küsitlusele vastanud ei olnud. Ja see ei ole absoluutselt etteheide: nagu ka
algses kutses kirjas - ukse peal nimekontrolli ei tehta ja eelnev _regamine_
vaid õige mahutavusega ruumide leidmiseks. Sellisel kujul tundub päris hea
edasi liikuda.

Üldine (otse kohapeal näost-näkku) vastukaja jäi suhteliselt leigeks(?), kuid
otseselt keegi üritust läbikukkunuks ei nimetanud (võib-olla ka viisakusest,
kes teab). Seega võiks proovida uuesti :)

Paar märkust üldise korralduse osas, mis silma hakkas. Ja paar mõtet veel
lisaks, mis hiljem pähe on tulnud:
- _hands-on_ tegevuste jupitamine erinevate eesmärkide kaupa (vt nt [EESMÄRK 1](
https://kaardiminutid.github.io/kaardiminutid/kohtumised/piloot/#/5/1)) tundub hea
mõte. Samas tuleks luua parem kontekst, et inimesed, kes igapäevaselt nende
tehnoloogiate / töövahendite / töövõtetega kokku ei puutu, jõuaks aru saada
eesmärgi laiemast mõttest. Nt analoogiad? mille jaoks ja miks kasutaks?
- _hands-on_ tegevuste eesmärkide täitmise jupitamine (ehk "järgmiseks tee
seda-ja-toda") nii nagu kirjelduses (vt nt [EESMÄRK 1 samm 1](
https://kaardiminutid.github.io/kaardiminutid/kohtumised/piloot/#/5/2) ja edasi)
on hea mõte, sest aitab ühtse grupina samal ajal edasi liikuda ja konkreetset
tegevust paremini lahti/seletada mõtestada üheskoos. Samas on osalejaid, kes
saavad ülesandega kiiremini hakkama, ja neid, kes aeglasemalt. Kiirematele
tegijatele võiks iga konkreetse tegevussammu juures pakkuda mingi lisategevuse,
millega nad omal käel minuti-paari-viie jooksul tegeleda saaks.
- osaliselt haakub eelmisega, kuid jumet võiks olla ka sellel, et
eeskõneleja teeb ise samm-sammult kaasa (nb! projektor/ekraan) need liigutused
millest jutt. See ei pruugi alati töötada, kuid mõnel puhul võib sest kasu
olla - eeskõneleja sisetunde küsimus.
- eeskõneleja - vahetevahel peatu ja selgita välja, kas kuulajaskond sind
jätkuvalt veel jälgib ja aru saab millest jutt. Kui näed klaasistunud pilke,
siis on vahepeal juhtunud, midagi, mida sa ilmselt ise tähele ei pannud.
Vaheta tempot/teemat, tehke kasvõi füüsilisi harjutusi.
- eeskõneleja - kui praktilise töö (või ka suulise ettekande) käigus
osalejatelt küsida, kas kõik on järje peal, siis vaikus tähendab
ilmselt seda, et on probleeme sinu jutust / tegevusest arusaamisega. Peatu,
püüa välja selgitada, milles asi ja püüdkem üheskoos "arusaamatus" lahendada.
Me ju olemegi koos selleks, et uusi oskuseid õppida ja neid lihvida. See, aga,
ei ole ralli.
- hangouts vms ja kaugosalemine. Tundub, et sellega jääb osaleja ilma vahetust
kontaktist ja kaasategemisest. Kaugosalemist välistada pole mõtet, kuid samas
see piiritleb jälle suht rangelt toimumiskohad. Eeldab normaalse netiühenduse
olemasolu.
- ürituse toimumise teavitus. Peaks liikuma ASAP laiali (s.h estgisi meililist +
muud kanalid). Piloodil laiem teavitus takerdus, nii et nt estgisi meililisti
jõudis teade alles reede õhtul (pärast tööpäeva lõppu) enne esmaspäeva.


## Vol 1
@TODO :)
