# Kohtumised
Siin lehel dokumenteerime juba toimunud kohtumised. Mõnes mõttes võiks see siin
toimida ka mingisuguse järelanalüüsina, et tuleviku kohtumistele _head nõu_
anda.


## Piloot
20.11.2017, Riia 35 (Regio kontor).

Tartu kaardiminutite pilootkohtumine leidis aset 20.11.2017. Selle
kokkusaamise peamiseks eesmärgiks oli välja selgitada, kas taolises formaadis
üritustesarja vastu oleks üldse huvi. Prooviteemana võtsime läbi sissejuhatuse
versioonihaldusesse git vahenditega. Teemat püüdis ohjata Tõnis Kärdi
([@tkardi](https://github.com/tkardi)). Ettekanne / _hands-on_ kirjeldus
on tagasimängitav
[siit](https://kaardiminutid.github.io/kaardiminutid/kohtumised/piloot).

Oma osalemissoovist andis Doodle'i küsitluse kaudu teada umbes 15 inimest.
Kohal oli umbes sama palju - mõned, kes olid eelnevalt tulekust teada
andnud, ei saanud siiski osaleda, samas oli kohal inimesi, kes Doodle'i
küsitlusele vastanud ei olnud. Ja see ei ole etteheide: nagu ka algses
kutses kirjas - ukse peal nimekontrolli ei tehta ja eelnev _regamine_
vaid õige mahutavusega ruumide leidmiseks.

Üldine (otse näost-näkku koha peal) vastukaja jäi suhteliselt leigeks, kuid
otseselt keegi üritust läbikukkunuks ei nimetanud (võib-olla ka viisakusest).
Seega võiks proovida uuesti :)

Paar märkust ettekande osas, mis silma hakkas:
- _hands-on_ tegevuste jupitamine (ehk "mida vaja teha järgmiseks") nii nagu
kirjelduses (vt nt [...](...)) on hea mõte, sest aitab ühtse grupina samal
ajal edasi liikuda ja konkreetset tegevust paremini lahti/seletada mõtestada
üheskoos. Samas on osalejaid, kes saavad ülesandega kiiremini hakkama, ja neid,
kes aeglasemalt. Kiirematele tegijatele võiks iga konkreetse tegevussammu juures
pakkuda mingi lisategevus, mida nad omal käel minuti-paari-viie jooksul
tegeleda saaks.
- osaliselt haakub eelmisega, kuid jumet võiks olla ka sellel, et
eestvedaja ise samm-sammult teeb kaasa (nb! projektor/ekraan) need liigutused
millest jutt. See ei pruugi töötada alati, kuid mõnel puhul võib sest kasu
olla - sisetunde küsimus.
