# Tartu kaardiminutid
Kaardiminutid on kvaliteetaeg, mille veedame uusi kaartide tegemise
ja andmete väänamise oskusi õppides. Teeme seda koos, sest parim
moodus millegi uue õppimiseks on kogemusi vahetades. Veelgi parem
moodus aga vajadus teistele mingisugust asja lahti seletada.

Kaardiminutite formaadi hoiame sõbraliku ja avatud: natuke
sissejuhatavat/tutvustavat juttu, millele järgneks praktiline tööd.
Peamine rõhk on just praktilises töös koos teiste kohalviibijatega,
võimalus küsimusi esitada (kui ei saa aru) või teisi aidata (kui ei
saada aru). Seepärast ootame kaardiminutitele nii konkreetses teemas
algajaid kui ka edasijõudnuid - kõik on teretulnud. Isegi kui sa
igapäevaselt kaartide ja/või ruumiandmetega kokku ei puutu. Räägime,
jagame kogemusi ja loodetavasti lahkume senisest suurema
kogemusepagasiga.

Hea oleks kui saaksid kaasa võtta isikliku arvuti, et kohtumisest
maksimaalset võtta. Juhul kui on vaja eelnevalt midagi installeerida,
siis anname sellest ka eelnevalt teada.

## Teemad
On sul mõni teema, millest tahaksid ise teistele rääkida? Võib-olla
sellest, kuidas pannakse veebibrauserisse kaart? Kas R on keel,
mida räägivad vaid piraadid? Kuidas taltsutada Pythonit?
Kuidas teha ilusaid kaarte? (hah! :)) Miks kahheldatud vektor on
lahe ja kuidas seda teha? Kui shapefailid on ära tüüdanud, siis
mida selle asemel kasututada? Mis asi on SLD? PostgreSQL/PostGIS?
Kuhu viib pgRouting? QGIS ja selle pluginad? Või hoopis midagi muud?
Anna endast märku.

Otseselt pikas perspektiivis ettevalmistatud-kokkulepitud ajakava
pole (ega ilmselt saagi olema). See peaks sündima vastavalt
kooskäijate soovidele.

## Kus ja millal?
Tartus.

Püüame alustada kell 19:00 õhtul (+ 15 min on täiesti ok). Ja
Kestvuseks plaanime ~1.5h. Juhul kui peaks juba eelnevalt ette
teadma, et läheb kauem/vähem, siis anname sellest jooksvalt eelnevalt
märku.

Kokkusaamise täpsem koht selgub jooksvalt sõltuvalt huvitundvate
inimeste arvust (sest ruumid ei ole kummist ja kolmekesi suures toas
hakkab lihtsalt külm) ning plaanitava eeskava neti- ja projektorivajadusest
(sest iga õpituba ei pea alati toimuma arvuti taga).

## See on huvitav, tahaksin osa võtta, aga kuidas?
Iga kokkusaamise eel kuulutame siin repos [õssude all](
https://github.com/kaardiminutid/kaardiminutid/issues) ja
[ESTGIS](http://estgis.ee)i meililistis ning muudes kasutada
olevates kanalites välja doodle küsimustiku võimalike järgmise kohtumise
aegadega. Märgi seal oma eelistus(ed) ja jää _valimistulemust_ ootama.

Ilmselt sõltub osalemisotsus ka plaanitavast eeskavast, sest alati ei pruugi
iga teema huvi pakkuda. Selleks, et eeskava oleks võimalikult
mitmekesine on avatud lehekülg
(@TODO vt [#5](https://github.com/kaardiminutid/kaardiminutid/issues/5)),
kuhu saad märkida
inimese, keda sooviksid rääkimas/juhendamas näha ja lisaks teema,
millel ise soovid rääkida. Sest kui poleks meid kõiki soovimas oma teemadest
rääkida, siis kes seda ikka teeks.

Aaa... aga enne kui märgid oma soovi kedagi teist rääkimas kuulda, oleks
hea ja viisakas kui väljapakutavaga eelnevalt kokku ka lepiksid. Et vältida
hilisemaid halbu üllatusi.

## Lahe, kas lisaks osalemisele saan ise ka kaasa lüüa?
Loomulikult. Vaata läbi siin repos avatud [õssud](
https://github.com/kaardiminutid/kaardiminutid/issues), sinu ettepanekud
ja abi ürituste organiseerimisel on teretulnud. Vajadusel ava aruteluks
uus õssu.

Kui sul on _privaatseid_ küsimusi, millega avalikult ei soovi lagedale tulla,
siis võid kirjutada estgis@estgis.ee.

## Kohtumised
Kohtumistel läbi käidud teemad on arhiveeritud [kohtumiste](kohtumised/README.md)
lehel. Lühikokkuvõtted kohtumistest on järgnevad

### Piloot (nov 2017)
Pilootüritus toimus esmaspäeval 20.11.2017, Riia 35 (Regio kontor).

Täpsemalt vt [siit](kohtumised/README.md)

### Vol 1 (dets 2017)
Detsembrikuisel, esimesel ametlikul Tartu kaardiminutite kohtumisel astub üles
Anto Aasa, kes aitab meil sotti saada, kuidas R'i ja selle sugulaste abiga
kiiresti analüüsitulemusi visualiseerida.

Toimumise kuupäeva otsustame [https://doodle.com/poll/aza6nx7nqituw2mh](
https://doodle.com/poll/aza6nx7nqituw2mh). Anna enda huvist märku!

Ülesastumise kondikava saad uurida [aasa.ut.ee/kaardiminutid/](http://aasa.ut.ee/kaardiminutid/)

Seniks

<img src="http://oppressive-silence.com/wp-content/uploads/2016/12/piracysoftware.jpg" width=300/>

> http://oppressive-silence.com/comic/piracy-software
